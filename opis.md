# Neo4j

Podatke je nekje potrebno shranjevati. Tipično to počnemo v relacijskih bazah, ki običajno temeljijo na enem izmed dialektov SQLa. V zadnjem času pa so vedno bolj popularne baze, ki lahko učinkovito predstavijo grafe (tiste z vozlišči in povezavami). Na delavnici si bomo pogledali Neo4j, eno izmed bolj znanih baz za učinkovito in enostavno delo z grafi.

Najprej bomo spoznali specifike grafovskih baz ter omenili ključne načine uporabe in razlike v primerjavi z relacijskimi bazami. Nato si bomo ogledali jezik cypher, ki omogoča komunikacijo z bazo, in izvedli nekaj uporabnih poizvedb. Nadaljevali bomo z bolj zapletenimi poizvedbami in vizualizacijami ter spoznali, kako lahko Neo4j uporabljamo iz Pythona, ter vgrajeno knjižnico `apoc`, ki nam omogoča dostop do celega kupa algoritmov.

Pred delavnico si namestite in pripravite Neo4jDesktop ([navodila za namestitev](https://docs.google.com/document/d/137GnKyx59y2PKg7NO3KiYuJ_rKWJV7bW1PerXajwk_o/edit)). Namestitev sicer omogoča 30-dnevno preizkusno različico, ob prijavi na delavnico pa boste na email dobili tudi ključ s študentsko licenco.

